
# Projecte de base

El projecte de base el trobareu disponible comprimit en aquest repositori. Caldrà que el descomprimiu i l'afegiu descomprimit dins la vostra carpeta de projectes de Unity.

Aquest projecte es compon d'una escena amb un *Tilemap* predissenyat i el personatge principal, que és un porquet estil Angry Birds.

## Com s'ha arribat a esta escena?

Bàsicament, el que hem fet ha estat:

1. Descarregar i instal·lar els *Assets* *Pixel Adventure 1* i *Pixel Adventure 2*. (Menu *Window* > *Asset Store*)

2. Hem afegit el personatge, amb una animació predissenyada de l'Asset: 

    * **Carreguem l'animació**: Accedim a les animacions predissenyades en la carpeta *Assets* > *Pixel Adventure 2* > *Assets* > *AngryPig*, i arrosseguem l'animació *Idle* a l'escena. Esta animació l'haurem de guardar al nostre projecte, dins la carpeta que hem cret *Assets* > *Animacions*.

    * **Creem un gameObject de tipus Sprite**: (Botó dret sobre l'arbre de l'escena > *2D Object* > Sprite). Aci, cal assegurar-se que el nostre personatge estiga dins el camp de visió de la càmera. Podeu utilitzar la vista isomètrica per comprovar-ho. A aquest Sprite li hem canviat el nom (*Rename*) a *Player*.

    * Afegim una imatge a l'sprite per fer-lo visible. Això ho fem a través del component *Sprite Renderer*, i triarem una imatge per vore al pesonatge mentre fem el disseny.

    * Afegim ara l'animació al jugador. Podem fer-ho bé afegint-li el component *Animator* o directament des de la carpeta de les animacions, arrossegar-la al personatge, amb el que li afegirem el component *Animator* directament.

>
> **Per fer:**
>
> Creem un nou personatge (*Enemic*) seguint el mateix procediment.
>

3. Hem creat el mapa del joc, mitjançant un TileMap. Per a això:

    * Fem clic al botó dret sobre l'arbre d'escena i triem *2D Object* > *Tilemap* (literalment *mapa de rajoles*).

    * Açò ens crearà el *TileMap* dins un objecte de tipus Grid, que és una graella a la qual s'ajustarà el mapa. El tamany de les cel·les de la graella el podem modificar. Al nostre cas, hem posat un tamany de 0.16x0.16, per a que s'ajuste al tamany dels rajolets de la paleta.

    * Per treballar amb aquest grid, ens hem creat una paleta amb les *rajoles* que anem a utilitzar al mapa. Les utilitzarem del propi asset de Pixel Adventure. Per editar la paleta anem a *Window* > *2D* > *Tile Palette* > *Create New Palete*; li posem de nom *PaletaMapa* i li donem a *Create*. La guardarem en una carpeta dins els nostres Assets anomenada *Paletes*.

    * Amb la paleta creada, des de *Assets* > *Pixel Adventure 1* > *Assets* > *Terrain*, arrosseguem el recurs *Terrain Sliced* a la paleta. Ens demanarà guardar-ho; ho guardem també a la carpeta de Paletes que hem creat, amb el nom de *terreny*.

    * Amb aquesta paleta podem anar *pintant* el terreny, arrossegant els diferens *rajolets*.

    * I finalment, per crear el fons, hem utilitzat dos Sprites, a diferent distància del pla del joc, i afegint-los un parell d'imatges que hem guardat en *Assets* > *Materials*.



